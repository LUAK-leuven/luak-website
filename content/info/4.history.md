---
title: History
description: A little history of luak
---

( Sorry to all you foreigners out there, you'll have to learn dutch for this one :-) )

"Spekul werd zwanger van Alpinisme; zo komt het dan ook dat ze onlangs -noodgedwongen- het leven schonk aan een (wettige) dochter, die onder de benoeming LUAK boven de doopvont gehouden werd." (Spelonk, '71-'72,1)

De baby gaat vol goede voornemens van start:
"Een jonge klub waar we wat van kunnen maken.... Rotstechniek in Freyr naar ijs- en sneeuwklimmen. Van oriëntatieloop tot skiëen, 't zit er allemaal in,...."
"We zijn gelukkig bezitter van 2 klimtouwen (+1 in bruikleen van Spekul), 30 mousquetons (misschien binnenkort 10 meer!) en nog wat literatuur, een gids,...." (Spelonk, '71-'72,1)

Het duurt echter slechts twee spelonken voor de eerste tekenen van anarchie in de gelederen sluipen.
Deze twee aktiviteitsoverzichten zijn erg onvolledig maar er wordt enkel datgene afgedrukt wat de leden zelf doorgeven aan de redakteur of secretaris. Het is niet de taak van deze persoon om achter die informatie aan te lopen." (Spelonk, '71-'72,3)

Ons kindje groeit nochtans als een kool.
"LUAK bezit nu 5 klimtouwen, een 70-tal musketons, enkele helmen, enz" (Spelonk, '72-'73,3)

Het duurt dan ook niet lang voor we in de aktiviteitenoverzichten voor de eerste keer een luak'er de wereld zien intrekken. Luk Potemans monstert aan bij een koopvaardijvloot. "Op dit ogenblik zwalpt hij waarschijnlijk ergens op de Atlantische Oceaan tussen Zuid-Amerika en Europa in de hoop op die wijze vroeg of laat kennis te maken met de Himalaya en de Andes" (Spelonk, '73-'74,1)

Het hek is van de dam. De volgende jaren worden we getrakteerd op soms halve boeken over Yosemite, Chamonix, Zwitserland, Calanques, Fontainebleau,.... Stuk voor stuk prettig gestoorde verhalen over (zwaar) klimmen en veel plezier. Dit doen we nu al een 40 tal jaar, op die 40 jaar zijn we geëvolueerd van de Hypothenuse tot Schwarzenegger, van de Arète des Cosmiques tot Eiger, Jackson, Pinocchio,.... Van oriëntatieloop tot marathon en 24 uren-loop, van initiant tot berggids, van holbewoner tot Himalaya, van den Directe in tire clou tot Mescalito, van Kokosmatje tot crashpad, van coin de bois tot camalot, van zootje ongeregeld tot vzw.

![Image](/luak-logo.png)
